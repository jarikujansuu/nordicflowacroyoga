---
Title: Akrojoogasta
img: img/IMG_4852-01.jpeg
---
*“Akrojoogassa minulle tärkeintä on  yhdessä tekemisen riemu, hetkessä oleminen ja tasapainon löytäminen.”* 
**- Karoliina**

Akrojooga on kokonaisvaltainen laji. Se lisää lihaskuntoa ja venyvyyttä ja parantaa yleistä 
liikunnallisuutta. Akrojoogassa pyrkimyksenä on saavutta flow-tila, jolloin akrojoogaa tekevä 
pari liikkuu saumattomasti ja harmonisesti. Parhaimmillaan akrojooga on sanatonta vuoropuhelua; 
toisen kehon liikkeiden aistimista ja siihen reagoimista.
 
Akrojoogassa on yleisimmin kolme roolia: lentäjä, base (eli pohja) ja spotteri (eli varmistaja). 
Lentäminen opettaa rohkeutta ja luottamusta. Basen roolissa opit kannattelemaan lentäjää ja antamaan 
hänelle tukea. Spotterilla on tärkeä rooli varmistaa lentäjän ja basen turvallisuus. Yleensä 
harjoittelemme kaikkia rooleja, mutta mahdollisuus on myös erikoistua lentäjäksi tai beissiksi.

Tunneilla teemme harjoituksia yksin sekä 2-4 henkilön ryhmissä. Akrojoogatunneilla teemme usein myös 
kehotietoisuus- ja liikkuvuusharjoituksia, käsilläseisontaa, leikkisiä, lämmittäviä pelejä ja rentoutusharjoituksia.

Akrojooga on hauska laji, jossa heittäydytään hetkeen, toisiamme kannustaen ja jokaisen omaa liikettä arvostaen.  
